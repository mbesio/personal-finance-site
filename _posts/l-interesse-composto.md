---
title: 'L’incredibile forza dell’interesse composto'
excerpt: 'L’interesse composto è il concetto fondamentale alla base della ricchezza nel lungo termine.'
coverImage: '/assets/blog/images/compound-interest.jpg'
date: '2020-03-16T05:35:07.322Z'
author:
  name: Tim Neutkens
  picture: '/assets/blog/authors/tim.jpeg'
ogImage:
  url: '/assets/blog/hello-world/cover.jpg'
---

_L’interesse composto è l’ottava meraviglia del mondo. Chi lo capisce, lo guadagna; chi non lo capisce, lo paga._ **Albert Einstein**

_Il concetto matematico elementare che sta alla base dell’interesse composto è uno dei più importanti modelli matematici al mondo._ **Charlie Munger**

L’interesse composto è un meccanismo finanziario tanto semplice quanto ignorato dal comune risparmiatore. Purtroppo, come l’educazione finanziaria in generale, l’interesse composto non viene spiegato a scuola. Si tratta però di un concetto fondamentale per l’accumulo di ricchezza.

L’interesse composto è un concetto poco intuitivo. Viviamo in un mondo lineare. Abbiamo difficoltà a comprendere appieno il concetto di crescite esponenziali. Questo è esattamente ciò che l’interesse composto è. Può fare cose inimmaginabili per i propri risparmi ed investimenti.

### Un esempio illustrativo

Un esempio per iniziare a capire la non intuitività dell’interesse composto è il seguente indovinello proposto per primo da Chuck Akre, un noto investitore Americano.

_Chiedo spesso ai miei conoscenti: cosa sceglieresti fra $750,000 oggi o il risultato di raddoppiare un centesimo ($0.01) per 30 giorni. La risposta? Il centesimo. Il segreto? L’interesse composto! L’interesse composto è l’obiettivo, è quello che fa il successo degli investimenti. Raddoppia il valore di un centesimo per 30 giorni e avrai …, dieci milioni e 737 mila dollari!_

Questo esempio è controintuitivo. Il nostro cervello ha difficoltà a capire che un centesimo raddoppiando raggiunge oltre dieci milioni in sole 30 operazioni. Questo è il potere dell’interesse composto.

La formula dell’interesse composto ha due componenti fondamentali: (1) l’interesse a cui cresce il capitale e (2) l'orizzonte temporale su cui tale capitale cresce. Mentre da un lato è possibile cercare investimenti con tassi d’interesse più elevati (e rischiosi) per far crescere il proprio capitale il più velocemente possibile, dall’altro lato non c’è scampo sul fattore temporale. L’unico segreto è iniziare a investire il più presto possibile.

A detta di Warren Buffet, uno dei più grandi investitori di tutti tempi, parte del suo successo è dovuto all’interesse composto: _La mia ricchezza e il risultato della combinazione di vivere negli Stati Uniti d’America, qualche gene fortunato e l’interesse composto._ Warren Buffet ha iniziato ad investire da ragazzino ed ha avuto l’interesse composto al lavoro per lui per molti decenni.

### Un esempio concreto

Un secondo esempio ci permette di capire quanto sia importante la componente temporale. Assumiamo due investitori: Angela e Carlo. Entrambi hanno un ritorno del 7% sul capitale investito.

Angela inizia ad investire a 18 anni. Ogni anno per 10 anni investe € 5,000 all’anno. A 28 anni smette di contribuire e attende che il proprio capitale cresca in attesa della pensione.

Carlo è coetaneo di Angela. Inizia però a investire quando Angela smette a 28 anni. Come Angela investe € 5,000 all’anno. Carlo continua a investire fino ai 58 anni, per un totale di 30 anni.

A 58 anni sia Angela che Carlo decidono di smettere di lavorare e di controllare lo stato dei propri risparmi. Angela che ha contributo un totale di € 50,000 nell’arco temporale di 10 anni. A 58 anni ha un capitale pari a € 602,070. Carlo invece che ha contributo un totale di € 150,000 nei 30 anni successivi ad Angela, ha un capitale pari a € 540,741! Fate i conti voi con [questo
calcolatore](/calculators/composto) se stentate a crederci. La regola più importante quando si parla di investimenti è avere il maggior tempo possibile a propria disposizione. Meglio investire poco fin da giovani che molto quando si è più vicini all'età della pensione.

L’interesse composto è una forza potentissima per la crescita dei propri risparmi nel lungo periodo. Capirne l'importanza fin da giovani può permettere di costruire patrimoni ingenti e facilitare la transizione alla fase non lavorativa della propria vita.
